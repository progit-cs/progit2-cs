=== Stručná historie systému Git

Git se zrodil, stejně jako mnoho velkých věcí v životě, z kreativní destrukce a vášnivého sporu.

Jádro Linuxu je celkem rozsáhlý softwarový open source projekt.(((Linux)))
Po většinu životního cyklu údržby jádra Linuxu (1991–2002) se změny přenášely formou záplat a archivních souborů.
V roce 2002 začal projekt linuxového jádra využívat komerční distribuovaný systém správy verzí s názvem BitKeeper.(((BitKeeper)))

Vztahy mezi komunitou, která vyvíjela jádro Linuxu, a komerční společností, která vyvinula BitKeeper, se v roce 2005 zhoršily a nástroj přestal být poskytován zdarma.
To přimělo komunitu vývojářů Linuxu (a zejména Linuse Torvaldse, tvůrce Linuxu), aby vyvinula vlastní nástroj, založený na poznatcích, které nasbírala při užívání systému BitKeeper.(((Linus Torvalds)))
Některé z cílů nového systému byly následující:

*  Rychlost,
*  jednoduchý návrh,
*  silná podpora nelineárního vývoje (tisíce paralelních větví),
*  plně distribuovaný,
*  schopnost efektivně spravovat velké projekty, jako je linuxové jádro (rychlost a objem dat).

Od svého vzniku v roce 2005 se Git vyvinul a vyzrál v snadno použitelný systém, který si dodnes uchovává své prvotní kvality.
Je extrémně rychlý, velmi efektivně pracuje s velkými projekty a nabízí skvělý systém větvení pro nelineární způsob vývoje (viz kapitola <<_git_branching>>).
