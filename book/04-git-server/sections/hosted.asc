=== Možnosti hostování u třetí strany

Pokud nechcete vynakládat práci spojenou se zprovozněním vlastního severu pro Git, máte několik možností pro hostování svých gitových projektů na specializovaných externích serverech.
Toto řešení vám nabízí celou řadu výhod. Hostingové místo lze zprovoznit většinou velmi rychle a snadno. A nemusíte se zabývat údržbou nebo sledováním serveru.
Veřejné hostingové místo můžete chtít pro svůj open-source kód použít dokonce i v případech, kdy interně provozujete svůj vlastní server. Pro open-source komunitu může být snadnější váš projekt najít a zapojit se do něj.

V dnešní době můžete vybírat z velkého počtu možností hostingu. Každá má jiné klady a zápory.
Aktualizovaný seznam si můžete prohlédnout na stránce https://git.wiki.kernel.org/index.php/GitHosting[GitHosting], která je součástí hlavních wiki stránek pro Git.

V kapitole <<_github>> si podrobně probereme používání GitHubu, protože jde o nejrozsáhlejší hostovací server pro Git a protože asi budete potřebovat spolupracovat s projekty, které jsou na něm hostovány. Ale pokud si nechcete zprovoznit svůj vlastní server pro Git, můžete si vybrat z tuctu dalších možností.
