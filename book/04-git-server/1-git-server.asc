== Git na serveru

(((obsluha repozitářů)))
V tomto okamžiku už byste měli zvládat většinu každodenních úkonů, pro které budete Git používat.
Ale abyste mohli pomocí Gitu spolupracovat s ostatními, budete potřebovat vzdálený gitový repozitář.
Technicky vzato sice můžete odesílat a stahovat změny z repozitářů jednotlivých spolupracovníků, ale tento přístup se nedoporučuje, protože si při troše neopatrnosti můžete velmi snadno poplést, kdo na čem pracuje.
Navíc chcete, aby měli vaši spolupracovníci do repozitáře přístup, i když je váš počítač vypnutý nebo odpojený. Často bývá spolehlivější, když existuje společný repozitář.
Proto se pro spolupráci s ostatními doporučuje zřídit repozitář, ke kterému mají zúčastnění přístup pro odesílání (push) i pro stahování (pull).

Zprovoznění gitového serveru je celkem jednoduché.
Nejprve určíte, jakými protokoly má váš server komunikovat.
První část této kapitoly se bude věnovat dostupným protokolům a kladům a záporům každého z nich.
V dalších částech vysvětlíme některé typické konfigurace, které těchto protokolů využívají, a jak s nimi uvést server do provozu.
Nakonec se podíváme na několik možností hostování -- pokud vám nevadí, že máte kód umístěný na cizím serveru, a nechcete se otravovat s nastavováním a údržbou svého vlastního serveru.

Pokud víte, že nebudete chtít spravovat vlastní server, můžete přeskočit rovnou na poslední část této kapitoly a podívat se na možnosti nastavení hostovaného účtu. Pak přejděte na následující kapitolu, v níž se dočtete o detailech a záludnostech při práci v prostředí s distribuovanou správou zdrojového kódu.

Vzdáleným repozitářem je obvykle _holý repozitář_ (bare repository), tj. gitový repozitář bez pracovního adresáře.
Protože se repozitář používá pouze jako místo pro spolupráci, není žádný důvod, aby byl na disku načten konkrétní snímek. Jsou zde uložena pouze data pro Git.
Když to zjednodušíme, holý repozitář je obsah adresáře `.git` vašeho projektu a nic víc.

include::sections/protocols.asc[]

include::sections/git-on-a-server.asc[]

include::sections/generating-ssh-key.asc[]

include::sections/setting-up-server.asc[]

include::sections/git-daemon.asc[]

include::sections/smart-http.asc[]

include::sections/gitweb.asc[]

include::sections/gitlab.asc[]

include::sections/hosted.asc[]

=== Shrnutí

Existuje několik možností, jak vytvořit a zprovoznit vzdálený gitový repozitář tak, abyste mohli spolupracovat s ostatními uživateli nebo sdílet svou práci.

Provoz vlastního serveru vám dává celou řadu možností řízení a umožňuje provozovat server za vaším firewallem. Nastavení a správa takového serveru však obecně bývají časově náročné.
Umístíte-li data na hostovaný server, bude nastavení a správa jednoduchá. Svůj zdrojový kód však v takovém případě ukládáte na cizím serveru, což některé organizace nedovolují.

Teď už byste se měli umět rozhodnout, které řešení nebo jaká kombinace řešení se pro vás a pro vaši organizaci hodí.
